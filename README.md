# Gympl-Louny: Výuka programování na gymplu v Lounech, 1992-1996

Toto je těžce sentimentální vzpomínka na naše programátorské začátky v [Turbo Pascalu 6.0](https://cs.wikipedia.org/wiki/Turbo_Pascal) (a později 7.0)
na [gymplu v Lounech](https://www.glouny.cz/) mezi lety 1992 a 1996.

I když jsem programoval už na základce, teprve na gymplu se to pořádně rozjelo, seznámil jsem se se světem PC, DOSu a právě Pascalu.
Na semináři z programování s prof. Riegerem ve třeťáku a čtvrťáku jsme pak už programovali docela cool věci, u kterých bylo nutno přemýšlet:
interpolace, extrapolace, metodu nejmenších čtverců, výpočty integrálů, výpočty soustav lineárních rovnic apod.
 
Jestli se vám to k něčemu hodí, klidně kopírujte a používejte, jestli ne, tak se můžete alespoň pobavit.

Pokud nemáte z 90. let schovaný [Turbo Pascal](https://cs.wikipedia.org/wiki/Turbo_Pascal),
zkuste dnešní [Free Pascal](https://www.freepascal.org/), snad budou vzájemně kompatibilní.

A jestli máte něco z té doby schované na disku, přispějte taky! Přijímám merge requesty od všech spolužáků :-)
A když merge request nebude, i se ZIPem poslaným emailem se spokojím.

Soubory s pascalskými zdrojáky jsou uloženy v kódování UTF-8, protože tak to dnes na Internetu chodí.
Nicméně pro kompilaci Turbo Pascalem pod stařičkým DOSem by měly být převedeny do CP-852 alias IBM-852 alias PC Latin 2, protože to je kódová stránka,
kterou kdysi IBM ustanovilo jako tu pro střední Evropu nejlepší.


## Přispěvatelé

Obsahem přispěli:

- **Petra Dandová** dala k dispozici svůj naskenovaný sešit z předmětu IVT z prvního ročníku, kdy byla ještě svědomitou a nadějnou studentkou (a proto ten krasopis). 
